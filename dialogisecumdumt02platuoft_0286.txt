256 HAATfflvoz 113

ἀδύνατοι ἐγένοντο ὁρίσασθαι, τί ποτ’ ἔστι ῥητορική, ἐκ
δὲ τούτου τοῦ πάθους τὰ πρὸ τῆς τέχνης ἀναγκαῖα μαθή-

C ματα ἔχοντες ῥητορικὴν ᾠήθησαν εὑρηκέναι, καὶταῦτα
δὴ διδάσκοντες ἄλλους ἡγοῦνταί σφισι τελέως ῥητορικὴν
δεδιδάχθαι, τὸ δ’ ἕκαστα τούτων πιθανῶς λέγειν τε καὶ
τό ὅλον συνίστασθαι, οὐδὲν ἔργον, αὐτοὺς δεῖν παρ’ ἐαυ-
τῶν τούς μαθητάς σφων πορίζεσθαι ἐν τοῖς λόγοις.

ΦΑΙ. Ἀλλά μήν, ὦ Σώκρατες , κινδυνεύει τοιοῦτόν
τι εἶναι τό τῆς τέχνης, ἣν οὗτοι 015 ἄνδρες ὡς ῥητορικὴν
διδάσκουσί τε καὶ γράφουσι· καὶ ἔμοιγε δοκεῖς ἀληθῆ

D εἰρηκέναι · ἀλλά δὴ τὴν τοῦ τῷ ὄντι ῥητορικοῦ τε καὶ πι-
θανοῦ τέχνην πῶς καὶ πόθεν ἄν τις δύναιτο πορίσασθαι;

Σῼ. Τὸ μὲν δύνασθαι, ὦ Φαῖδρε, ὥστε ἀγωνιστὴν
τέλεον γενέσθαι, εἰκός, ἴσως δὲκαὶ ἀναγκαῖον, ἔχειν ὥσπερ
τάλλα. εἰ μέν σοι ὑπάρχει φύσει ῥητορικῷ εἶναι, ἔσει ῥή-
τωρ ἐλλόγιμος, προσλαβών ἐπιστήμην τε καὶ μελέτην ·
ὅτου δ’ ἄν ἐλλίπῃς τούτων, ταύτῃ ἀτελὴς ἔσει. ὅσον δὲ ⁴
αὐτοῦ τέχνη, οὐχ ᾗ Λυσίας τε καὶ Θρασύμαχος πορεύεται, ¹-
δοκεῖ μοι φαίνεσθαι ἡ μέθοδος. '³'

ΦΑΙ. Ἀλλὰ πῇ ᾶή;

Ε Σῼ. Κινδυνεύει, ὦ ἄριστε, εἰκότως ὁ Περικλῆς
πάντων τελειότατος εἰς τὴν ῥητορικὴν γενέσθαι.

ΦΑΙ. Τί δή;

LIV. ΣΩ. Πᾶσαι ὅσαι μεγάλαι τῶν τεχνῶν, προσ-

270 δέονται ἀδολεσχίας καὶ μετεωρολογίας φύσεως πέρι· τό
γὰρ ὑψηλόνουν τοῦτο καὶ πάντῃ τελεσιουργὸν ἔοικεν έν- ’
τεῦθέν ποθεν εἰσιέναι. ὃ καὶ Περικλῆς πρὸς τῷ εὐφυὴς
εἶναι ἐκτήσατο · προσπεσών γάρ , οἶμαι, τοιούτῳ ὄντι
Ἀναξαγόρᾳ, μετεωρολογίας ἐμπλησθεὶς καὶ ἐπὶ φύσιν .
νοῦ τε καὶ ἀνοίας ἀφικόμενος, ὧν δὴ πέρι τὸν πολὺν λό-
γον ἐποιεῖτο Ἀναξαγόρας, ἐντεῦθεν εἵλκυσεν ἐπὶ τὴν τῶν
λόγων τέχνην τὸ πρόσφορον αὐτῇ.

 

