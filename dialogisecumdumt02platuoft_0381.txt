ει · ΠιΠΑΡΧοΣ. ’ 351

29„ Εὐφήμει· οὐ μέντ’ ἂνκαλῶς ποιοίην, οὐ πει- Β
θόμενος ἀνδρὶ ἀγαθῷ καὶ σοφῷ.

ΕΤ. Τίνι τούτῳ; καὶ τί μάλιστα;

ΣΩ. Πολίτῃ μὲν ἐμῷ τε καὶ σῷ, Πεισιστράτου δὲ
υἱεῖ τοῦ ἐκ Φιλαϊδῶν, Ἱππάρχῳ, ὃς τῶν Πεισιστράτου
παίδων ἦν πρεσβύτατος καὶ σοφώτατος, ὃς ἄλλα τε πολλὰ
καὶ καλοὶ ἔργα σοφίας ἀπεδείξατο, καὶ τὰ Ὁμήρου ἔπη
πρῶτος ἐκόμισεν είς τὴν γῆν ταυτηνί, καὶ ἠνάγκασε τούς
όαψῳδούς Παναθηναίοις ἐξ ὑπολήψεως ἐφεξῆς αὐτὰ δι-
ιέναι, ὥσπερ νῦν ἔτι οἵδε ποιοῦσι· καὶ ἐπ’ Ἀνακρέοντα c
τὸν Τήϊον πεντηκόντορον στείλας ἐκόμισεν εἰς τὴν πό-
λιν· Σιμωνίδην δὲ τὸν Κεῖον ἀεὶ περὶ αὑτὸν εἶχε , μεγά-
λοις μισθοῖς καὶ δώροις πείθων· ταῦτα δ’ ἐποίει βουλόμε-
νος παιδεύειν τούς πολίτας , ἵνα ὥς βελτίστων ὄντων αύ-
τῶν ἄρχοι , οὐκ οἰόμενος δεῖν οὐδενὶ σοφίας φθονεῖν, ἅτε
οἷν καλός τε κάγαθός. ἐπειδὴ δὲ αὐτῷ οί περὶτὰ ἄστυ τῶν
πολιτῶν πεπαιδευμένοι ἦσαν καὶ ἐθαύμαζον αύτὸν ἐπὶ
σοφίᾳ, ἐπιβουλεύων αὖ τούς ἐν τοῖς ἀγροῖς παιδεῦσαι D
ἔστησεν αὐτοῖς Ἑρμᾶς κατάΔ ἃς ὁδούς ἐν μέσῳ τοῦ ἄστεος
καὶτῶν δήμων ἑκάστων, κᾶπειτα τῆς σοφίας τῆς αὑτοῦ,
ἥν τ’ ἔμαθε καὶ ἤν αύτὸς ἐξεῦρεν, ἐκλεξάμενος ὁὶ ἡγεῖτο
σοφώτατα εἶναι, ταῦτα αὐτὸς ἐντείνας εἰς ἐλεγεῖον αὑτοῦ
ποιήματα καὶ ἐπιδείγματα τῆς σοφίας ἐπέγραψεν, ’ἵνα
πρῶτον μὲν τὰ ἐν Δελφοῖς γράμματα τὰ σοφά ταῦτα μὴ Ε
θαυμάζοιεν ot πολῖται αὐτοῦ, τό τε Γνῶθι σαυτόν καὶ τὸ
Μηδὲν ἄγαν καὶ τᾶλλα τά τοιαῦτα, άλλά τοὶ Ἱππάρχου ῥή-
ματα μᾶλλον σοφὰ ἡγοῖντο, ἔπειτα παριόντες ἅνω καὶ κάτω
καὶ ἀναγιγνώσκοντες καὶ γεῦμα λαμβάνοντες αύτοῦ τῆς
σοφίας φοιτῷεν ἐκ τῶν ἀγρῶν καὶ ἐπὶ τὰ λοιπὰ παιδευ-
θησόμενοι. ἐστὸν δὲ δύω τοῦπιγράμματε· ἐν μὲν τοῖς ἐπ’
ἀριστερὰ τοῦ Ἑρμοῦ ἑκάστου ἐπιγέγραπται λέγων ὁ ‘Eo—229

