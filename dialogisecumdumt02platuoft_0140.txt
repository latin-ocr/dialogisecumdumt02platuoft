49

no' ΠΛΑΤῼΝΟΣ

ΠΡῼ. Πάνυ γε.

Σῼ. Πολὺ δὲ πλεῖστοί γε, οἶμαι, περὶ τὸ τρίτον εἶ-
δος τούτων ἐν ταῖς ψυχαῖς διημαρτήκασιν, ἀρετὴν δοξά-
ζοντες βελτίους ἑαυτούς , οὐκ ὄντες.

ΠΡῼ. Σφόδρα μὲν οὖν.

Σῼ. Τῶν ἀρετῶν δ’ ἀρ’ οὐ σοφίας πέρι τὸ πλῆθος
πάντως ἀντεχόμενον μεστὸν ἐρίδων καὶ δοξοσοφίας ἐστὶ
ψευδοῦς;

ΠΡῼ. Πῶς δ’ οὕ;

Σῼ. Κακόν μὲν δὴ πᾶν ἄν τις τό τοιοῦτον εἰπών
ὀρθῶς ἀν εἴποι πάθος.

ΠΡΩ. Σφόδρα γε.

Σῼ. Τοῦτο τοίνυν ἔτι διαιρετέον, ὦ Πρώταρχε,
δίχα, εἰ μέλλομεν τὸν παιδικὸν ἰδόντες φθόνον ἄτοπον
ἡδονῆς καὶ λύπης ὄψεσθαι μῖξιν.

ΠΡΩ. Πῶς οὖν τέμνομεν δίχα ‚ λέγεις;

ΣΩ. Πάντες ὁπόσοι ταύτην τὴν ψευδῆ δόξαν περὶ
ἑαυτῶν ἀνοήτως δοξάζουσι, καθάπερ ἁπάντων ἀνθρώ-
πων, καὶ τούτων ἀναγκαιότατον ἕπεσθαι τοῖς μὲν ῥώμην
αὐτῶν καὶ δύναμιν , τοῖς δέ a οἶμαι , τούναντίον.

ΠΡΩ. Ἀνάγκη.

ΣιΩ. Ταύτῃ τοίνυν δίελε, καὶ ὅσοι μὲν αὐτῶν εἰσὶ
μετ’ ἀσθενείας τοιοῦτοι καὶ ἀδύνατοι καταγελώμενοι τι-
μωρεῖσθαι, γελοίους τούτους φάσκων εἶναι τάληθῆ φθέγ-
ξει· τοὺς δὲ δυνατοὺς τιμωρεῖσθαι φοβεροὺς καὶ ἰσχυ-
ροὺς καὶ ἐχθροὺς προσαγορεύων ὀρθότατον τούτων σαυ-
τῷ λόγον ἀποδώσεις. ἄνοια γὰρ ἡ μὲν τῶν ἰσχυρῶν ἐχ-
θρά τε καὶ αἰσχρά · βλαβερὰ γὰρ καὶ τοῖς πέλας αὐτή τε
καὶ ὅσαι εἰκόνες αὐτῆς εἰσίν· ἡ δ’ ἀσθενὴς ἡμῖν τὴν τῶν
γελοίων εἴληχε τάξιν τε καὶ φύσιν.

ΠΡΩ. Ὀρθότατα λέγεις. ἀλλὰ γὰρ ἡ τῶν ἡδονῶν
καὶ λυπῶν μῖξις ἐν τούτοις οὔπω μοι καταφανής.

