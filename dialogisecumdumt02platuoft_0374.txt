D

151

344 ΑΛΚΙΒΙΑΔΗΣ ΔΕΥΤΕΡΟΣ. 74 ἴ

σε ἐθέλειν χρῆσθαι. ἀναγκαῖον οῦν ἐστὶ περιμένειν, ἕως
ἄν τις μάθῃ, ὦς δεῖ πρὸς θεοὺς καὶ πρὸς ἀνθρώπους δια-
κεῖσθαι.

XIV. AA. ·Πότε οὖν παρέσται ὁ χρόνος οὖτος, ὦ
Σώκρατες, καὶ τίς ὁ παιδεύσων; ἥδιστα γὰρ ἄν μοι δοκῶ
ἰδεῖν τοῦτον τὸν ἄνθρωπον τίς ἐστιν.

ΣΩ. Οὗτος ᾦ μέλει περὶ σοῦ. ἀλλά δοκεῖ μοι, 033-
περ τῷ Διομήδει φησὶ τὴν Ἀθηνᾶν Ὅμηρος ἀπὸ τῶν
ὀφθαλμῶν ἀφελεῖν τὴν ἀχλύν,

ὄφρ’ εὖ γιγνώσκοι ἠμὲν θεὸν ἠδὲ καὶ ἄνδρα ,
οὕτω καὶ σοὶ δεῖν άπὸ τῆς ψυχῆς πρῶτον τὴν άχλὺν οἶφε-
λόντα , ἢ νῦν παροῦσα τυγχάνει, τὸ τηνικαῦτ’ ἤδη προς-
φέρειν δι’ οἷν μέλλεις γνώσεσθαι ἠμὲν κακὸν ἠδὲ καὶ
ἐσθλόν. νῦν μὲν γὰρ οὐκ ἄν μοι δοκεῖς δυνηθῆναι.

ΑΛ. Ἀφαιρείτω , εἴτε βούλεται τὴν ἀχλὺν εἴτε ἄλλο
τι · ὥς ε’γώ παρεσκεύασμαι μηθὲν ὄὶν φυγεῖν τῶν ὑπ’ ἐκεί-
νου προσταττομένων, ὅστις ποτ’ ε’στὶν ὁ ἄνθρωπος, εἴγε
μέλλοιμι βελτίων γενέσθαι.

ΣΩ. Ἀλλὰ μὴν ἐκεῖνος θαυμαστὴν ὅσην περὶ σὲ
προθυμίαν ἔχει.

ΑΛ. Εἰς τότε τοίνυν καὶ τὴν θυσίαν ἀναβάλλεσθαι
κράτιστον εἷναί μοι δοκεῖ.

ΣΩ. Καὶ ὀρθῶς γέ σοι δοκεῖ· ἀσφαλέστερον γάρ
ε’στιν ἦ παρακινδυνεύειν τοσοῦτον κίνδυνον.

ΑΛ. Ἀλλὰ πῶς, ὦ Σώκρατεςς καὶ μὴν τουτονὶ τὸν
στέφανον, ἐπειδή μοι δοκεῖς καλῶς ξυμβεβουλευκέναι,
σοὶ περιθήσω· τοῖς θεοῖς δὲ καὶ στεφάνους καὶ τᾶλλα
πάντα τὰ νομιζόμενα τότε δώσομεν, ὅταν ἐκείνην τὴν
ἡμέραν ἐλθοῦσαν ἴδω. ἥξει δ’ οὐ διὰ μακροῦ τούτων θε-
λόντων.

ΣΩ. Ἀλλὰ δέχομαι καὶ τοῦτο, καὶ ἄλλο δὲ ἄν τι τῶν
παρὰ σοῦ δοθέντων ἡδέως ἴδοιμι δεξάμενον ἐμαυτόν.

