 

‘ 115· ΦΑΙΔΡοΣ. ’253

ποιητέον ἐν κατηγορίᾳ τε καὶ α’πολογίᾳ. τὸν δὲ κάλλιστον
Πάριον Εὐηνὸν εἰς μέσον οὐκ ἄγομεν, ὃς ὖποδήλωσίν τε
πρῶτος εὗρε καὶ παρεπαίνους · οἰ δ’ αὐτὸν καὶ παραφό-
γους φασὶν ἐν μέτρῳ λέγειν μνήμης χάριν· σοφὸς γὰρ
α’νήρ. Τισίαν δὲ Γοργίαν τε ἐάσομεν εὕδειν, οἳ πρὸ τῶν
άληθῶν τὰ εἰκότα εἶδον ὥς τιμητέα μᾶλλον, τά τε αὖ σμι-
κρὰ μεγάλα καὶ τὰ μεγάλα σμικρὰ φαίνεσθαι ποιοῦσι διὰ
ῥώμην λόγου, καινά τε ἀρχαίως τά τ’ ἐναντία καινῶς, 1>
συντομίαν τε λόγων καὶ ἄπειρα μήκη περὶ πάντων ἀνεῦ-
ρον. ταῦτα δὲ ἀκούων ποτέ μου Πρόδικος ἐγέλασε, καὶ
μόνος αὐτὸς εὑρηκέναι ἔφη m‘v δεῖ λόγων τέχνην· δεῖν δὲ
οὔτε μακρῶν οὔτε βραχέων, ἀλλὰ μετρίων.

ΦΑῙ. Σοφιότατά γε , ὦ Πρόδικε.

ΣΩ. Ἱππίαν δὲ οὐ λέγομενς οἶμαι γὰρ ἄν σύμψηφον
αὐτῷ καὶ τὸν Ἠλεῖον ξένον γενέσθαι.

ΦΑῙ. Τί δ’ οὗ ; C

ΣΩ. Τὰ δὲ Πώλου πῶς φράσομεν αὖ μουσεῖα λό-
γων, ὃς διπλασιολογίαν καὶ γνωμολογίαν καὶ εἰκονολο-
γίαν, ὀνομάτων τε Λικυμνείων ἃ ἐκείνῳ ἐδωρήσατο πρὸς
ποίησιν εὐεπείαςς

ΦΑΙ. Πρωταγόρεια δέ, ὦ Σώκρατες, οὐκ ἦν μέντοι
τοιαυτ αττα;

ΣΩ. Ὀρθοέπειά γέ τις, ὦ παῖ, καὶ ἄλλα πολλοὶ καὶ
»μ καλά, τῶν γε μὴν οἰκτρογό ων ἐπὶ γῆρας καὶ πενίαν ἑλκο-
ῥ μένων λόγων κεκρατηκέναι τέχνῃ μοι φαίνεται τὰ τοῦ
’ Χαλκηδονίου σθένος, ὀργίσαι τε αὖ πολλοὺς ἅμα δεινὸς
ἀνὴρ γέγονε, καὶ πάλιν ὥργισμένοις ἐπᾴδων κηλεῖν, ὥς D
ἔφη· διαβάλλειν τε καὶ ἀπολύσασθαι διαβολὰς ὁθενδὴ
κράτιστος. τὸ δὲ δὴ τέλος τῶν λόγων κοινῇ πᾶσιν ἔοικε

συνδεδογμένον εἷ ναι, ςὸ τινὲς μὲν ἐπάνοδον, ἄλλοι δὲ ἄλλο
τίθενται ὄνομα.

