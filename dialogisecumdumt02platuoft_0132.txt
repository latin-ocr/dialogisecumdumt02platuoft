102 ΠΛΑΤΩΝΟΣ

ΣΩ. Τριῶν οὖν ὄντων ἡμῖν, ὧντινων βούλει.. τίθει,
Ε καλλίοσιν ἴνα ὀνόμασι χρώμεθα, τὸ μὲν χρυσόν, το δ’
ἄργυρον, τρίτον δὲ μηδέτερα τούτων.

ΠΡΩ. Κεῖται.

ΣΩ. Τὸ δὲ μηδέτερα τούτων ἔσθ’ ἡμῖν ὅπως θά-
τερα γένοιτ’ ἄν, χρυσὸς ἦ ἄργυρος;

ΠΡΩ. Καὶ πῶς ἅν;

ΣΩ. Οὐδ’ ἄρα ὁ μέσος βίος ἡδὺς ἢ λυπηρὸς λεγό-
μενος ὀρθῶς ἄν ποτε οὔτ’ εἰ ὃοξάζοι τις, δοξάζοιτο , οὔτ’
εἰ λέγοι, λεχθείη , κατά γε τὸν ὀρθόν λόγον.

ΠΡΩ. Πῶς γὰρ ἄν;

44 ΣΩ. Ἀλλά μήν, ώ ἑταῖρε, λεγόντων γε ταῦτα καὶ
δοξαζόντων αἰσθανόμεθα.

ΠΡΩ. Καὶ μάλα.

ΣΩ. Πότερον οὖν καὶ χαίρειν οἰόνται τότε, ὅταν
μὴ λυπῶνται;

ΠΡΩ. Φασὶ γοῦν.

ΣΩ. Οὐκοῦν οἴονται τότε χαίρειν· οὐ γὰρ ὄίν ἔλε-
γόν που.

ΠΡῼ. Κινδυνεύει.

ΣΩ. Ψευδῆ γε μήν δοξάζουσι περὶ τοῦ χαίρειν, ει”-
περ χωρὶς τοῦ μὴ λυπεῖσθαι καὶ τοῦ χαίρειν ἡ φύσις ἑκα-
τέρου.

ΠΡῼ. Καὶ μὴν χωρίς γε ἦν.

ΣΩ. Πότερον οὖν αἱρώμεθα παρ’ ἡμῖν ταῦτ’ εἶναι, ⁷

Β καθάπερ ἄρτι, τρία, ἢ δύο μόνα, λύπην μὲν κακὸν τοϊς
ἀνθρώποις, τὴν δ’ ἀπαλλαγὴν τῶν λυπῶν, αὐτὸ τοῦτο
ἀγαθὸν ὅν, ἡδύ προσαγορεύεσθαι;

XXVII. ΠΡΩ. Πῶς δὴ νῦν τοῦτο, ὦ Σώκρατες,
ἐρωτώμεθα ὑφ’ ἡμῶν αὐτῶν; οὐ γάρ μανθάνω.

ΣΩ. Ὄντως γὰρ τοὺς πολεμίους Φιλήβου τοῦδε , ὦ
Πρώταρχε, οὐ μανθάνεις. ’

