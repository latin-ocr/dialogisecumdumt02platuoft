 

ΠΑΡΜΕΝΙΔΗΣ. 45

μετείη καὶ μεγέθους καὶ σμικρότητος. Ἔοικεν. Καὶ μὴν
καὶ οὐσίας γε δεῖ αὐτὸ μετέχειν πῃ. Πῶς ὃής ’Ἑχειν αὐτὸ
δεῖ οὕτως ὡς λέγομεν. εἰ γὰρ μὴ οὕτως ἔχοι, οὐκ ἂν ἀλη-
θῆ λέγοιμεν ἡμεῖς λέγοντες τὸ ἓν μὴ εἶναι· εἰ δὲ ἀληθῆ,
δῆλον ὅτι ὄντα αὐτὰ λέγομεν’ ἦ οὐχ οὕτως; Οὕτω μὲν
οὖν. Ἐπειδὴ δέ φαμεν ἀληθῆ λέγειν, ἀνάγκη ἡμῖν φάναι
καὶ ὄντα λέγειν. Ἀνάγκη. Ἔστιν ἄρα, ὦς ἔοικε, τὸ ἓν οὐκ
ὅν. εί γὰρ μὴ ἔσται μὴ ὅν , ἀλλά τι τοῦ εἶναι ἀνήσει πρὸς
τὸ μὴ εἶναι, εὐθὺς ἔσται ὅν. Παντάπασι μὲν οὖν. Δεῖ
ἄρα αὐτὸ δεσμὸν ἔχειν τοῦ μὴ εἶναι τὸ εἶναι μὴ ὄν, εἰ μέλ-
λει μὴ εἶναι, ὁμοίως ὥσπερ τὸ ὂν τὸ μὴ ὂν ἔχειν μὴ εἶναι,
ἵνα τελέως αὐ εἶναι ᾖ. οὕτως γὰρ ἀν τό τε ὂν μάλιστ’ ἄν
εἴη καὶ τὸ «μὴ ὂν οὐκ ἂν εἴη , μετέχοντα τὸ μὲν ὂν οὐσίας
τοῦ εἶναι ὅν, μὴ οὐσίας δὲ τοῦ εἶναι μὴ ὅν, εί μέλλει τε-
λέως εἶναι , τὸ δὲ μὴ ὄν μὴ οὐσίας μὲν τοῦ μὴ εἶναι μὴ ὅν,
οὐσίας δὲ τοῦ εἶναι μὴ ὅν, εἰ καὶ τὸ μὴ ὂν αὖ τελέως μὴ
ἔσται. Ἀληθέστατά Οὐκοῦν ἐπείπερ τῷ τε ὄντι τοῦ μὴ
εἶναι καὶτῷ μὴ ὄντι τοῦ εἶναι μέτεστι , καὶτῷ ἑνί, ἐπειδὴ
οὐκ ἔστι, τοῦ εἶναι ἀνάγκη μετεῖναι εἰς τὸ μὴ εἶναι. Ἀνάγ-
κη. Καὶ οὐσία δὴ φαίνεται τῷ ἑνί, εἰμὴ ἔστιν. Φαίνεται.
,Καὶ μὴ οὐσία ἄρα, εἴπερ μή ἐστιν. Πῶς δ’ οὔ; Οἷόν τε
οὐν τὸ ἔχον πως μὴ ἔχειν οὕτω , μὴ μεταβάλλον ἐκ ταύτης
τῆς ἓξεως; Οὐχ οἷόν τε. Πᾶν ἄρα τὸ τοιοῦτον μεταβολὴν
σημαίνει, ὃ ἄν οὕτω τε καὶ μὴ οὕτως ἔχῃ. Πῶς δ’ οὕς
Μεταβολὴ δὲ κίνησις , ἦ τί φήσομεν; Κίνησις. Οὐκοῦν τὸ
ἓν ὄν τε καὶ οὐκ ὂν ἐφάνη; Ναί. Οὕτως ἄρα καὶ οὐχ οὕ-
τως ἔχον φαίνεται. Ἔοικεν. Καὶ κινούμενον ἄρα τὸ οὐκ
ὂν ἓν πέφανται, ἐπείπερ καὶ μεταβολὴν ἐκ τοῦ εἶναι ἐπὶ
τὸ μὴ εἶναι ἔχον. Κινδυνεύει. Ἀλλά μὴν εἰ μηδαμοῦ γε’
ἐστι τῶν ὄντων, ὡς οὐκ ἔστιν, εἴπερ μὴ ἔστιν, οὐδ’ ἀν
μεθίσταιτό ποθέν ποι. Πῶς γάρς Οὐκ ἄρα τῷ γε μετα·

162

B

C

θαίνειν κινοῖτ’ ἄν. Οὐ γάρ. Οὐδὲ μὴν ἐν τῷ αὐτῷ ἀν D

