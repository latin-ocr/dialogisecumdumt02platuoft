216 ΠΛΑΤΩΝΟΣ 78

τοῦτο κεκλημένον παρέξεται · περὶ δ’ αὖ μέθας τυραννεύ-
σασα, τὸν κεκτημένον ταύτῃ ἄγουσα , δῆλον οὗ τεύξεται
προσρήματος · καὶ τᾶλλα δὴ τὰ τούτων άδελφὰ καὶ ἀδελ-
φῶν ἐπιθυμιῶν ὀνόματα τῆς ἀεὶ δυναστευούσης ᾗ προσ-
ήκει καλεῖσθαι πρόδηλον. ἧς δ’ ἕνεκα πάντα τοὶ πρόσθεν
εἴρηται, σχεδὸν μὲν ἤδη φανερόν, λεχθὲν δὲ ἢ μὴ λεχθὲν
πᾶν πως σαφέστερον· ἡ γὰρ άνευ λόγου δόξης ἐπὶ τὸ ὁρ-

C θὸν ὁρμώσης κρατήσασα ἐπιθυμία πρὸς ἡδονὴν ἀχθεῖσα
κάλλους, καὶ ὑπὸ αὐ τῶν ἑαυτῆς συγγενων ἐπιθυμιῶν
ἐπι σωμάτων κάλλος ἐρρωμένως ῥωσθεῖσα νικήσασα
ἀγωγή, ἀπ’ αὐτῆς τῆς ρ”ωμης ἐπωνυμίαν λαβοῦσα, ἔρως
ἐκλήθη.

XV. Ἀτάρ, ὦ φίλε Φαῖδρε, δοκῶ τι σοί, ὥσπερ
ἐμαυτῷ , θεῖον πάθος πεπονθέναι;

ΦΑΙ. Πάνυ μὲν οὖν, ὦ Σώκρατες, παρὰ τὸ εἰωθὸς
εὔροιά τίς σε εἴληφεν.

ΣΩ. Σιγῇ τοίνυν μου ἄκουε · τῷ ὄντι γὰρ θεῖος ἔοι-

D κεν ὁ τόπος εἶναι· ὥστε ἐὰν ἄρα πολλάκις νυμφόληπτος
προϊόντος τοῦ λόγου γένωμαι, μὴ θαυμάσῃς· τοὶ νῦν γὰρ 3
οὐκέτι πόρρω διθυράμβων φθέγγομαι..

ΦΛΙ. Ἀληθέστατα λέγεις.

ΣΩ. Τούτων μέντοι σὺ αἴτιος· ἀλλὰ τὰ λοιπὰ ἄκουε ·
ἴσως γὰρ καν αποτράποιτο τό ἐπιόν. ταῦτα μεν ουν θεῷ
μελήσει, ἡμῖν δὲ πρὸς τὸν παῖδα πάλιν τῷ λόγω ἰτέον.
—— Εἶεν, ω φέριστε· ὃ μεν δὴ τυγχάνει ὃν περὶ οὗ βου-
λευτέον, εἰρηταί τε καὶ ὥρισται, βλέποντες δὲ δὴ πρὸς

Ε αὐτὸ τὰ λοιποὶ λέγωμεν, τίς ὠφέλεια ἢ βλάβη ἀπό τε ἐρων- :
τος καὶ μὴ τῷ χαριζομένῳ ἐξ εἰκότος συμβήσεται. τῷ δὴ
ὑπὸ ἐπιθυμίας ἀρχομένῳ δουλεύοντί τε ἡδονῇ ἀνάγκη
που τὸ ἐρώμενον ὡς ἥδιστον ἑαυτῷ παρασκευάζειν· νο-
σοῦντι δὲ πᾶν ἡδὺ τὸ μὴ ἀντιτεῖνον, κρεῖττον δὲ καὶ ἴσον

239 ἐχθρόν. οὔτε δὴ κρείττω οὔτε ἰσούμενον ἑκών ἐραστὴς

