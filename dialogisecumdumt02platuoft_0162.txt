132 ΠΛΑΤΩΝΟΣ

ΠΡΩ. Καὶ καλῶς γε εἰρήκατε τὰ νῦν, φήσομεν.

Σῼ. Ὀρθῶς. πάλιν τοίνυν μετὰ τοῦτο τὴν φρόνη-
σιν καὶ τὸν νοῦν ἀνερωτητέον · ἆρ’ ἡδονῶν τι προσδεῖσθε
ἐν τῇ συγκράσεις φαῖμεν ἂν αὖ τὸν νοῦν τε καὶ τὴν φρό-
νησιν ἀνερωτῶντες. ποίων, φαῖεν ἄν ἴσως, ἡδονῶν;

ΠΡΩ. Εἰκός.

ΣΩ. Ὁ δέ γ’ ἡμέτερος λόγος μετὰ τοῦτ’ ἐστὶν ὅδε..
πρὸς ταῖς ἀληθέσιν ἐκείναις ἡδοναῖς, φήσομεν, ἀρ’ ἔτι
προσδεῖσθ’ ὑμῖν τὰς μεγίστας ἡδονας συνοίκους εἶναι καὶ
τας σφοδροτάτας; καὶ πως,ω ’Σωκρατες, φαῖεν ἄν, αί
γ’ ἐμποδίσματά τε μυριά ἡμῖν ἔχουσι, τὰς ψυχας ἐν αἷς
οἰκοῦμεν ταράττουσαι διὰ μανικὰς ἡδονάς, καὶ γίγνεσθαί
τε ἡμᾶς τὴν ἀρχὴν ὀὐκ ἐῶσι, τά τε γιγνόμενα ἡμῶν τέκνα
ὡς τὸ πολύ, δι’ άμέλειαν λήθην ἐμποιοῦσαι, παντάπασι
διαφθείρουσινξ ἄλλ’ ἅς γε ἡδονὰς ἀληθεῖς καὶ καθαρὰς
[ἃς] εἶπες, σχεδὸν οἰκείας ἡμῖν νόμιζε, καὶ πρὸς ταύταις
τὰς μεθ’ ὑγιείας καὶ τοῦ σωφρονεῖν, καὶ δὴ καὶ ξυμπάσης
ἀρετῆς ὁπόσαι καθάπερ θεοῦ ὀπαδοὶ γιγνόμεναι αὐτῇ
συνακολουθοῦσι πάντῃ, ταύτας μίγνυ· τὰς δ ' ἀεὶ μετ’
ἀφροσύνης καὶ τῆς ἄλλης κακίας ἑπομένας πολλή που
άλογία τῷ νῷ μιγνύναι τὸν βουλόμενον ὅ τι καλλίστην

64 ἰδόντα καὶ άστασιαστοτάτην μῖξιν καὶ κρᾶσιν ἐν ταύτῃ

Β

μαθεῖν πειρασθαι, τί ποτε ἒν τε ἀνθρώπω καὶ τω παντὶ
πέφυκεν ἀγαθὸν καὶ τίνα ἰδέαν αὐτην εἷναί ποτε μαντευ-
τεον. ἄρ’ οὐκ ἐμφρόνως ταῦτα καὶ ἐχόντως ἑαυτὸν τόν

νοῦν φήσομεν ὑπέρ τε αὑτοῦ καὶ μνήμης καὶ δόξης ὀρθῆς
ἀποκρίνασθαι τὰ νῦν ρηθέντα· ,

ΠΡΩ. Παντάπασι μεν οὖν.

ΣΩ. Ἀλλὰ μὴν καὶ τόδε γε ἀναγκαῖον, καὶ οὐκ ἄλ·-
λως ἄν ποτε γε’νοιτο οὐδ’ ἂν ἓν.

ΙΙΡΩ. Τὸ ποῖον;

