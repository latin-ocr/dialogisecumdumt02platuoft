366 ΑΝΤΕΡΛΣΤΑΙ. 96

εὖ ἂν τὴν οἰκίαν διοικοῑ ἢ ἄλλῃ τινὶ τέχνῃ; Δικαιοσύνη.
Ἔστιν ἄρα ταύτό, ὡς ἔοικε, βασιλεύς, τύραννος, πολιτικός,
οἰκονόμος, δεσπότης, σώφρων, δίκαιος. καὶ μία τέχνη ἐστὶ
βασιλική , τυραννική , πολιτική , δεσποτική, οἰκονομική,
δικαιοσύνη, σωφροσύνη. Φαίνεται, ἔφη ‚ ούτως.

D IX. Πότερον οὐν τῷ φιλοσόφω, ὅταν μὲν ἰατρὸς
περὶ τῶν καμνόντων τι λέγῃ , αἰσχρὸν μήθ’ ἕπεσθαι τοῖς
λεγομένοις δύνασθαι μήτε ξυμβάλλεσθαι μηδὲν περὶ τῶν
λεγομένων ἦ πραττομένων, καὶ ὁπόταν ἄλλος τις τῶν
δημιουργῶν, ὡσαύτως· ὅταν δὲ δικαστὴς ἢ βασιλεὺς ἢ
ἄλλος τις ὦν νῦν δή διεληλύθαμεν, οὐκ αἰσχρὸν περὶ τού-
των μήθ’ ἕπεσθαι δύνασθαι μήτε συμβάλλεσθαι περὶ αύ-
τῶν; Πῶς δ’ οὐκ αἰσχρόν, ὦ Σώκρατες, περί γε τοσούτων
πραγμάτων μηδὲν ἔχειν συμβάλλεσθαι; Πότερον οὖν καὶ

Ε περὶ ταῦτα λέγωμεν, ἔφην, πένταθλον αὐτὸν δεῖν εἶναι
καὶ ὕπακρον, καὶ ἐν τούτοις τά δευτερεῖα ἔχοντα πάντων
τὸν φιλόσοφον, καὶ ἀχρεῖον εἶναι, ἕως ἂν τούτων τις ᾗ,
ἦ πρῶτον μὲν τὴν αὑτοῦ οἰκίαν οὐκ ἄλλῳ ἐπιτρεπτέον
οὐδὲ τὰ δευτερεῖα ἐν τούτῳ ἑκτέον, ἀλλ’ αὐτὸν κολαστέον
δικάζοντα ὀρθῶς, εἰ μέλλει εὖ οἰκεῖσθαι αὐτοῦ ἡ οἰκία;
Ξυνεχώρει δή μοι. ’Ἑπειτά γε δήπου’ εάν τε οι φίλοι αὐτῷ
διαίτας ἐπιτρέπωσιν, ἐάν τε ἡ πόλις τι προστάττῃ διακρί-

139 νειν η’ δικάζειν, αἰσχρόν’ εν τούτοις, ὦ ἑταῖρε, δεύτερον
φαίνεσθαι η τρίτον και μὴ οὐχ ἡγεῖσθαι; Δοκεῖ μοι.
Πολλοῦ’ άρα δεῖ ημῖν, ω βέλτιστε,τὸ φιλοσοφεῖν πολυμα-
θία τε εἶναι καὶ η περὶ τὰς τέχνας πραγματεία εἰπόντος
δ’ ἐμοῦ ταῦτα ὁ μεν σοφὸς αἰσχυνθεὶς τοῖς προειρημένοις
ἐσίγησεν, ὁ δὲ ἀμαθὴς ἔφη ἐκείνως εἶναι· καὶ oc ἄλλοι
ἐπῄνεσαν τὰ εἰρημένα.

