58 ΠΛΑΤΩΝΟΣ

ΠΡΩ. Ἆρ’, ὦ Σώκρατες, οὐχ ὁρᾷς ἡμῶν τὸ πλῆθος,
ὅτι νέοι πάντες ἐσμέν, καὶ ού φοβεῖ μή σοι μετὰ Φιλήβου
ξυνεπιθσόμεθα, ἐὰν ἡμᾶς λοιδορῇς; ὅμως δέ, μανθάνομεν

, γὰρ ὃ λέγεις, εἴ τις τρόπος ἔστι καὶ μηχανὴ τὴν μὲν τοιαύ-
την ταραχὴν ἡμῖν ἔξω τοῦ λόγου εὐμενῶς πως ἀπελθεῖν,

Β ὁδὸν δέ τινα καλλίω ταύτης ἐπὶ τὸν λόγον ἀνευρεῖν, σύ τε
προθυμοῦ τοῦτο καὶ ἡμεῖς συνακολουθήσομεν εἰς δύνα-
μιν · οὐ γαρ σμικρὸς ὁ παρών λόγος, ὦ Σώκρατες.

ΣΩ. Οὐ γὰρ οὖν, ὦ παῖδες, ὥς φησιν ὑμᾶς προσ-
αγορεύων Φίληβος. οὐ μὴν ἔστι καλλίων ὁδὸς οὐδ’ ἄν
γένοιτο, ἧς ἐγω ἐραστὴς μέν εἰμι ἀεί, πολλάκις δέ με ἤδη
διαφυγοῦσα ἔρημον καὶ ἄπορον κατέστησεν.

ΠΡΩ. Τίς αὕτης λεγέσθω μόνον.

O ΣΩ. ἻΙν δηλῶσαι μὲν οὐ πάνυ χαλεπόν, χρῆσθαι δὲ
παγχάλεπον · πάντα γάρ ὅσα τέχνης ἐχόμενα ἀνευρέθη
πώποτε, δια ταύτης φανερὰ γέγονε · σκόπει δὲ ἣν λέγω.

ΠΡΩ. Λέγε μόνον.

ΣΩ. Θεῶν μὲν εἰς ἀνθρώπους δόσις, ὥς γε κατα-
φαίνεται ἐμοί, ποθὲν ἐκ θεῶν ἐρρίφη διά τινος Προμηθέως
ἅμα φανοτάτςο τινὶ πυρί· καὶ οἰ μὲν παλαιοί, κρείττονες
ἡμῶν καὶ ἐγγυτέρω θεῶν οἰκοῦντες, ταύτην φήμην παρέ-
δοσαν, ως ἐξ ενὸς μεν καὶ ἐκ πολλων’ όντων τῶν ἀεὶ λεγο-
μένων εἶναι, πέρας δὲ καὶ ἀπειρίαν ἐν αὑτοῖς ξύμφυτον
ἐχόντων. δεῖν οὐν ἡμᾶς τούτων οὕτω διακεκοσμημένων

1) ἀεὶ μίαν ἰδέαν περὶ παντὸς ἑκάστοτε θεμένους ζητεῖν
εὑρήσειν γάρ ἐνοῦσαν · ἐάν οὖν μεταλάβωμεν, μετὰ μίαν
δύο, εἴ πως εἰσί, σκοπεῖν, εἰ δὲ μή, τρεῖς ἥ τινα ἄλλον
ἀριθμόν, καὶ τῶν ἓν ἐκείνων ἕκαστον πάλιν ὡσαύτως,
μέχριπερ ἂν τό κατ’ ἀρχὰς ἓν μὴ ὅτι ἓν καὶ πολλὰ καὶ
ἄπειρά ἐστι μόνον ἴδῃ τις, ἀλλὰ καὶ ὁπόσα· τήν δὲ τοῦ
ἀπείρου ἰδέαν πρὸς τὸ πλῆθος μὴ προσφέρειν, πρὶν ἄν τις
τὸν ἀριθμὸν αὐτοῦ πάντα κατίδῃ τὸν μεταξὺ τοῦ ἀπείρου

