82 ΠΛΑΤΩΝΟΣ

γους πάθη , λύπη , κατὰ φύσιν δ’ ἡ πάλιν ἀπόδοσίς τε καὶ
ψῦξις ἡδονή .

ΠΡῼ. Πάνυ μὲν οὖν.

ΣΩ. Καὶ ῥίγους ἡ μὲν παρὰ φύσιν τοῦ ζώου τῆς
ὑγρότητος πῆξις λύπη · πάλιν δ’ εἰς ταύτὸν ἀπιόντων καὶ
διακρινομένων ἡ κατὰ φύσιν ὁδὸς ἡδονή. καὶ ἑνὶ λόγῳ
σκόπει εἴ σοι μέτριος ὁ λόγος, ὂς ἀν φῇ τό ἐκ τοῦ ἀπείρου

Β καὶ πέρατος κατὰ φύσιν ἔμψυχον γεγονὸς εἶδος, ὅπερ ἔλε-
γον ἐν τῷ πρόσθεν , ὅταν μὲν τοῦτο φθείρηται, τὴν μὲν
φθορὰν λύπην εἶναι, τὴν δ’ εἰς τὴν αὑτῶν οὐσίαν ὁδόν,
ταύτην δ’ αὖ πάλιν τὴν ἀναχώρησιν πάντων ἡδονήν.

ΠΡΩ. ’Ἑστω- δοκεῖ γάρ μοι τύπον γέ τινα ἔχειν.

ΣΩ. Τοῦτο μὲν τοίνυν ἓν εἶδος τιθώμεθα λύπης τε
καὶ ἡδονῆς ἐν τούτοις τοῖς πάθεσιν ἕκατέροις;

ΠΡῼ. Κείσθω.

XVIII. ΣΩ. Τίθει τοίνυν αὐτῆς τῆς ψυχῆς κατὰ τὸ ¹

C τούτων τῶν παθημάτων προσδόκημα τὸ μὲν πρὸ τῶν ,
ἡδέων ἐλπιζόμενον ἡδὺ καὶ θαρραλέον, τὸ δὲ πρὸ τῶν λυ-
πῶν φοβερὸν καὶ ἀλγεινόν. ρ

 

ΠΡΩ. ’Ἐστι γὰρ οὖν τοῦθ’ ἡδονῆς καὶ λύπης ἕτερον ¹
εἶδος, τὸ χωρὶς τοῦ σώματος αὐτῆς τῆς ψυχῆς διά προσδο-
κίας γιγνόμενον. j,

ΣΩ. Ὀρθως ὑπέλαβες. ἐν γὰρ τούτοις οἶμαι, κατά ’
γε τὴν ἐμὴν δόξαν, εἰλικρινέσι τε ἑκατέροις γιγνομένοις,
ὡς δοκεῖ, καὶ ἀμίκτοις λύπης τε καὶ ἡδονῆς, ἐμφανὲς ἔσε-

D σθαι τὸ περὶ τὴν ἡδονήν, πότερον ὅλον ἐστὶ τὸ γένος 3

 

ἀσπαστόν , ἦ τοῦτο μὲν ἑτέρῳ τῶν προειρημένων δοτέον
ἡμῖν γενῶν, ἡδονῇ δὲ καὶ λύπῃ, καθάπερ θερμῷ καὶ ψυχρῷ 4
καὶ. πᾶσι τοῖς τοιούτοις, τοτὲ μὲν ἀσπαστέον αὐτοὶ, τοτὲ ἶ
δὲ οὐκ ἀσπαστέον, ὡς ἀγαθὰ μὲν οὐκ ὄντα, ἐνίοτε δὲκαὶ Α,
ἔνια δεχόμενα τὴν τῶν ἀγαθοῖν ἔστιν ὅτε φύσιν. Ι

 

