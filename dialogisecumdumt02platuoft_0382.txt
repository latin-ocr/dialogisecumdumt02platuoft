352 ΙΠΠΑΡΧΟΣ. 821

μῆς, ὅτι ἐν μέσῳ του άστεος καὶ τοῦ δημου” ἕστηκεν, ἐν δε
τοῖς ἐπὶ δεξιά
μνῆμα τόδ’ Ἱππάρχου· στεῖχε δίκαια φρονῶν
φησίν. ἔστι δὲ τῶν ποιημάτων καὶ ἄλλα ἐν ἄλλοιςἙρμαΐς
πολλὰ καὶ καλά ἐπιγεγραμμένα · ἔστι δὲ δὴ καὶ τοῦτο ἐπὶ
τῇ Στειριακῇ ὁδῷ , ἐν ᾦ λέγει
Β μνῆμα τόδ’ Ἱππάρχου· μὴ φίλον ἐξαπάτα.
ἐγώ οὗν σὲ ἐμοὶ ὄντα φίλον οὐ δήπου τολμῴην ἄν ἐξαπα-
τᾷν καὶ ἐκείνω τοιούτῳ δ’ντι άπιστεῖν , οὗ καὶ ἀποθανόν-
τος τρία ἔτη ἐτυραννεύθησαν Ἀθηναῖοι ὑπὸ τοῦ ἀδελφοῦ
αὐτοῦἾππίου, καὶ πάντων ἄν τῶν παλαιῶν ἤκουσας, ὅτι
ταῦτα μόνον τὰ ἔτη τυραννὶς ἐγένετο ἐν Ἀθήναις, τὸν δ’
ἄλλον χρόνον ἐγγύς τι ἔζων Ἀθηναῖοι ὥσπερ ἐπὶ Κρόνου
βασιλεύοντος. λέγεται δὲ ὑπὸ τῶν χαριεστέρων ἀνθρώ-
C· πων καὶ ὁ θάνατος αὐτοῦ γενέσθαι οὐ δι’ ἂ οἱ πολλοὶ
ᾠήθησαν, διὰ τὴν τῆς ἀδελφῆς άτιμίαν τῆς κανηφορίας,
ἐπεὶ τοῦτό γε εὔηθες , άλλοὶ τὸν μὲν Ἁρμόδιον γεγονέναι
παιδικὰ τοῦ Ἀριστογείτονος καὶ πεπαιδεῦσθαι ὑπ’ ἐκεί-
νου. μέγα δ’ ἐφρόνει ἄρα καὶ ὁ Ἀριστογείτων ἐπὶ τῷ παι-
δεῦσαι ἄνθρωπον, καὶ ἀνταγωνιστὴν ἡγεῖτο εἶναι τὸν
Ἵππαρχον. ἐν ἐκείνῳ δὲ τῷ χρόνῳ αὐτὸν τὸνεΑρμόδιον
D τυγχάνειν ἐρωντά τινος των νέων τε καὶ καλῶν και γεν-
ναίων των τότε· καὶ λέγουσι τοῦνομα αυτοῦ, ἐγω δὲ οὐ
μέμνημαι· τὸν οὖν νεανίσκον τοῦτον τέως μὲν θαυμάζειν
τόν τε Ἁρμόδιον και τὸν Ἀριστογείτονα ως σοφούς, ἔπειτα .
συγγενόμενον τῷ Ἱππάρχῳ καταφρονῆσαι ἐκείνων, καὶ
τούς περιαλγήσαντας ταύτῃ τῇ ἀτιμία οὕτως άποκτεῖναι
τόνἽππαρχον.
ΕΤ. Κινδυνεύεις τοίνυν, ὦ Σώκρατες, ἢ οὐ φίλον
με ἡγεῖσθαι ἥ, εἰ ἡγεῖ φίλον, οὐ πείθεσθαιἹππάρχῳ. ἐγω
E γάρ ὅπως οὐ σύ ἐμὲ ἐξαπατᾷς οὐκ οἷδ’ ὅντινα μέντοι τρό-
πον ἐν τοῖς λόγοις, οὐ δύναμαι πεισθῆναι.

