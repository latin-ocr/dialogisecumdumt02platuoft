68 ΠΛΑΤΩΝΟΣ

πώ σε ἡμῶν μεθήσει, πρὶν ἄν εἰς τέλος ἐπεξέλθῃς τουτων
τῷ λόγῳ.

ΣΩ. Βαβαὶ ἄρα, ω Πρώταρχε, συχνοῦ μὲν λόγου
τοῦ λοιποῦ, σχεδὸν δὲ οὐδὲ ῥᾴδιον πάνυ τι νῦν. καὶ γὰρ
δὴ φαίνεται δεῖν ἄλλης μηχανῆς, ἐπὶ τὰ δευτερεῖα ὑπερ
νοῦ πορευόμενον, οἷον βέλη ἔχειν ἕτερα τῶν ἔμπροσθεν
λόγων · ἔστι δε ἴσως ἔνια καὶ ταῦτα. οὐκοῦν χρῇς

ΠΡΩ. Πῶς γὰρ οὔ ;

ὓ XII. ΣΩ. Τὴν δέ γε ἀρχὴν αὐτοῦ διευλαβεῖσθαι
πειρώμεθα τιθέμενοι.

ΠΡΩ. Ποίαν δὴ λέγειςς

ΣΩ. Πάντα τὰ νῦν ὄντα ἐν τῷ παντὶ διχῇ διαλάβω-
μεν, μᾶλλον δ ’, εί βούλει, τριχῇ.

ΠΡΩ. Καθ’ ὅ τι, φραζοις ἄν.

ΣΩ. Λάβωμεν ἄττα τῶν νῦν δὴ λόγων.

ΠΡΩ. Ποῖα;

ΣΩ. Τόν θεὸν ἐλέγομέν που τὸ μὲν ἄπειρον δεῖξαι
τῶν ὄντων, τὸ δε πέρας· ,

ΠΡΩ. Πανυ μεν οὐν.

ΣΩ. Τούτω δὴ τῶν εἰδῶν τοὶ δύο τιθεόμεθα, τὸ δὲ

o τρίτον ἐξ ἀμφοῖν τούτοιν έν τι ξυμμισγόμενον. εἰμὶ δ’, ὡς
ἔοικεν, ἐγώ γελοῖός τις ἱκανῶς, κατ’ εἴδη διιστὰς καὶ συν-
αριθμούμενος.

ΠΡΩ. Τί φῄς, ὦ ’γαθέ ;

ΣΩ. Τετάρτου μοι γένους αὖ προσδεῖν φαίνεται.

ΠΡΩ. Λέγε τίνος.

ΣΩ. Τῆς ξυμμίξεως τούτων πρὸς αλληλα τὴν αἰτίαν

όρα , καὶ τίθει μοι πρὸς τρισὶν ἐκείνοις τέταρτον τοῦτο.

ΠΡΩ. Μων οὐν σοι καὶ πέμπτου προσδεήσει δια-
κρισίν τινος δυναμένου· ,

ΣΩ. Ταχ’ ἄν · οὐ μὴν οἶμαί γε ε’ν τῷ νῦν· εἀν δέ τι

E δέῃ, συγγνώσει πού μοι σὺ μεταδιώκοντι πέμπτον [βίον].

