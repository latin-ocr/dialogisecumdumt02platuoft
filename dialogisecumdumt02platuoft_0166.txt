136 ΠΛΑΤΩΝΟΣ

ΠΡΩ. Φαίνεται γοῦν ἐκ τῶν νῦν λεγομένων.

Σῼ. Δεύτερον μὴν περὶ τὸ σύμμετρον καὶ καλὸν
καὶ τὸ τέλεον καὶ ἰκανὸν καὶ πάνθ’ ὁπόσα τῆς γενεᾶς αὖ
ταύτης ἐστίν.

ΠΡΩ. ’Έοικε γοῦν.

ΣΩ. Τὸ τοίνυν τρίτον, ὥς ἡ ἐμὴ μαντεία , νοῦν
καὶ φρόνησιν τιθεὶς οὐκ ἀν μέγα τι τῆς ἀληθείας παρεξ-
έλθοις.

ΠΡΩ. Ἴσως.

Σῼ. Ἆρ’ οὖν οὐ τέταρτα, α’ τῆς ψυχῆς αὐτῆς ἔθε-
μεν, ἐπιστήμας τε καὶ τέχνας καὶ δόξας ὀρθάς λεχθείσας,
ταῦτ’ εἶναι τα πρὸς τοϊς τρισὶ τέταρτα, εἴπερ τοῦ ἀγαθοῦ
ἐστὶ μᾶλλον [ἦ] τῆς ἡδονῆς ξυγγενῆ;

ΠΡΩ. Τ (ἔχ’ ἄν.

ΣΩ. Πέμπτας τοίνυν, ἂς ἡδονὰς ἔθεμεν ἀλύπους
ὁρισάμενοι, καθαρὰς ἐπονομάσαντες τῆς ψυχῆς αὐτῆς
ἐπιστήμας, ταῖς δὲ αἰσθήσεσιν ἑπομένας;

ΠΡῼ. Ἴσως.

ΣΩ. Ἕκτῃ δ’ ἐν γενεᾷ, φησὶν Ὀρφεύς, καταπαύσατε
κόσμον ἀοιδῆς · ἀτὰρ κινδυνεύει καὶ ὁ ἡμέτερος λόγος ἐν
ἕκτῃ καταπεπαυμένος εἶναι κρίσει. τὸ δὴ μετὰ ταῦθ’ ἡμῖν
οὐδὲν λοιπὸν πλὴν ὥσπερ κεφαλὴν ἀποδοῦναι τοῖς εἰρη-
μένοις.

ΠΡῼ. Οὐκοῦν χρή.

XLII. ΣΩ. Ἴθι δή, τὸ τρίτον τῷ σωτῆρι τὸν αὐτὸν
διαμαρτυράμενοι λόγον ἐπεξέλθωμεν.

ΠΡΩ. Ποῖον δή ;

ΣΩ. Φίληβος τάγαθὸν ἐτίθετο ἡμῖν ἡδονὴν εἶναι
πᾶσαν καὶ παντελῆ.

ΠΡΩ. Τό τρίτον, ὦ Σώκρατες, ὦς ἔοικας, ἔλεγες
ἀρτίως τὸν ἐξ ἀρχῆς ἐπαναλαβεῖν δεῖν λόγον.

