108 ΠΛΑΤΩΝΟΣ

ΠΡΩ. Ποία, φῄςς

ΣΩ Hv αὐτὴν τὴν ψυχὴν αὑτῇ πολλάκις λαμβά-
νειν σύγκρασιν ἔφαμεν

ΠΡΩ. Πῶς οὐν δὴ τοῦτ’ αὐτὸ λέγομεν;

Ε ΣΩ. Ὀργὴν καὶ φόβον καὶ πόθον καὶ θρῆνον καὶ
ἔρωτα καὶ ζῆλον καὶ φθόνον καὶ όσα τοιαῦτα, ἆρ’ οὐκ
αὐτῆς τῆς ψυχῆς τίθεσαι ταύτας λύπας τινάςς

ΠΡΩ. ’Έγωγε

ΣΩ. Οὐκοῦν αὐτὰς ἡδονῶν μεστὰς εὑρήσομεν ἄμη-
χάνων; ἦ δεόμεθα ὑπομιμνήσκεσθαι τὸ ὅς τ’ ἐφέηκε [τοϊς
θυμοῖς καὶ ταῖς ὀργαῖς τὸ] πολύφρονά περ χαλεπῆναι,

ὅς τε πολὺ γλυκίων μέλιτος καταλειβομένοιο,

48 καὶ τὰς ἐν τοῖς θρήνοις καὶ πόθοις ἡδονὰς ἐν λύπαις οὔ·
σας ἀναμεμιγμένας;

ΠΡΩ. Οὔκ, ἀλλ’ οὕτω ταῦτα’ γε καὶ οὐκ ἄλλως ἂν
ξυμβαίνοι γιγνόμενα.

ΣΩ. Καὶ μὴν καὶ τοὶς γε τραγικὰς θεωρήσεις, ὅταν
ἅμα χαίροντες κλάωσι, μέμνησαι;

ΠΡΩ. Τί δ’ οὕς

ΣΩ. Τὴν δ’ ἐν ταῖς κωμῳδίαις διάθεσιν ἡμῶν τῆς
ψυχῆς, ἆρ’ οἶσθ’ ὡς ἔστι κάν τούτοις μῖξις λύπης τε καὶ
ἡδονῆς;

Β ΠΡΩ. Οὐ πάνυ κατανοῶ.

ΣΩ. Παντάπασι γὰρ οὐ ῥᾴδιον, ὦ Πρώταρχε, ἐν
τούτῳ ξυννοεῖν τὸ τοιοῦτον ἑκάστοτε πάθος.

ΠΡΩ. Οὔκουν ὥς γ’ ἔοικεν ε’μοί.

ΣΩ. Λαβωμέν γε μὴν αὐτὸ τοσούτῳ μᾶλλον, ὅσῳ
σκοτεινότερόν ἐστιν, ἵνα καὶ ἐν α’λλοις ρᾷον καταμαθεῖν
τις οἷός τ’ ᾗ μῖξιν λύπης τε καὶ ἡδονῆς.

ΠΡΩ. Λε’γοις’ α’ν.

ΣΩ. Τό τοι νῦν δὴ ῥηθὲν όνομα φθόνου πότερα
λύπην τινὰ ψυχῆς θήσεις, ἢ πῶς;

