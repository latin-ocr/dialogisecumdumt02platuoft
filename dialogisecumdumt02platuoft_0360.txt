330 ΑΛΚΙΒΙΑΛΗΣ ΔΕΥΤΕΡΟΣ. 60

τέκτονές γε οὐδὲ σκυτοτόμοι οὐδ’ ἀνδριαντοποιοί, οἳ ξύμ-
παντές εἰσι δημιουργοί.

ΑΛ. Οὐ δῆτα.

ΣΩ. Οὕτως μὲν τοίνυν καὶ τὴν ἀφροσύνην διειλη-
φότες είσί, καὶ τούς μὲν πλεῖστον αὐτῆς μέρος ἔχοντας
μαινομένους καλοῦμεν, τοὺς δ’ ὀλίγον ἔλαττον ἠλιθίους
τε καὶ ἐμβροντήτους· oc δὲ έν εὐφημοτάτοις ὀνόμασι βου-
λό μενοι κατονομάζειν οἱ μὲν μεγαλοψύχους, οἱ δὲ εὐήθεις,

D ἕτεροι δὲ ἀκάκους καὶ ἀπείρους καὶ ε’νεούς· εὑρήσεις δὲ
καὶ ἕτερα πολλοὶ άναζητῶν ὀνόματα. πάντα δὲ ταῦτα
ἀφροσύνη ἐστί, διαφέρει δέ, ὥσπερ τέχνη τέχνης ἡμῖν
κατεφαίνετο καὶ νόσος νόσου· ἢ πῶς σοι δοκεῖ ;

ΑΛ. Ἐμοὶ μὲν οὕτως.

1V. ΣΩ. Οὐκοῦν ἀπ’ ἐκείνου πάλιν ἐπανέλθωμεν.
ἦν γάρ δήπου καὶ ἐν άρχῇ τοῦ λόγου, σκεπτέον εἶναι τούς
ἄφρονάς τε καὶ φρονίμους, τίνες ποτ’ εἰσίν. ὡμολόγητο ’
γὰρ εἶναί τινας· ἦ γὰρ οὕς

ΑΛ. Ναί, ὡμολόγηται.

Ε Σῼ. Ἆρ’ οὖν τούτους φρονίμους ὑπολαμβάνεις, οἳ
ἂν εἰδῶσιν ἅττα δεῖ πράττειν καὶ λέγειν;

ΑΛ. ’Έγωγέ

Σῼ. ’Ἀφρονας δὲ ποτέρους; ἆρά γε τοὺς μηδέτερα
τούτων εἰδότας-ς

ΑΛ. Τούτους.

ΣΩ. Ου’κοῦν οἳ γε μὴ εἰδότες μηδέτερα τούτων λή-
σουσιν αὑτοὺς καὶ λέγοντες καὶ πράττοντες ἅττα μὴ δεῖς

ΑΛ. Φαίνεται.

ΣΩ. Τούτων μέντοι ἔλεγον, ὦ Ἀλκιβιάδη, καὶ τὸν

141 Οἰδίπουν εἶναι τῶν ἀνθρώπων· εὑρήσεις δ’ ε”τι καὶ τῶν
νῦν πολλοὺς οὐκ ὀργῇ κεχρημένους, ὥσπερ ἐκεῖνον, οὐδ’
οιομένους κακά σφισιν εὔχεσθαι, ἀλλ’ ἀγαθά. ἐκεῖνος μὲν
ὥσπερ οὐδ’ ηὔχετο, οὐδ’ ᾧέτο· ἕτεροι δέ τινές εἰσιν οἳ

