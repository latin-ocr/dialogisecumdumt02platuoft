76 ΠΛΑΤΩΝΟΣ

ΠΡῼ Ὀρθῶς τοι λέγει Σωκράτης, καὶ αύταῐ πει-
στεόν.

ΦΙ. Οὐκοῦν ὑπερ ἐμοῦ σύ, Πρώταρχε, προῄρησαι
λε’;γειν

ΠΡΩ. Πάνυ γε· νῦν μέντοι σχεδὸν ἀπορῶ , καὶ δέο-
μαί γε, ὦ Σώκρατες, αὐτόν σε ἡμῖν γενέσθαι προφήτην,
ἵνα μηδὲν ἡμεῖς σοι περὶ τὸν ἀγωνιστὴν ἐξαμαρτάνοντες
παρα μέλος φθεγξώμεθά τι.

C Σῼ. Πειστέον, c3' Πρώταρχε· οὐδὲ γάρ χαλεπὸν οὐ·-
δὲν ἐπιτάττεις· ἀλλ’ ὅντως σε ἐγώ, καθάπερ εἷπε Φίλη-
βος, σεμνύνων ἐν τῷ παίζειν ἐθορύβησα, νοῦν καὶ ἐπι-

» στήμην ἐρόμενος ὁποίου γένους εἷεν;

ΠΡΩ. Παντάπασί γε, ὦ Σώκρατες.

ΣΩ. Ἀλλά μὴν ῥᾴδιον. πάντες γάρ συμφωνοῦσιν
οἱ σοφοί, ἑαυτοὺς ὅντως σεμνύνοντες, ώς νοῦς ἐστὶ βασι-
λεὺς ἡμῖν οὐρανοῦ τε καὶ γῆς· καὶ ἴσως εὗ λέγουσι· διὰ
μακροτέρων δ’, εἰ βούλει, τὴν σκέψιν αὐτοῦ τοῦ γένους
ποιησώμεθα.

D ΠΡΩ. Λέγ’ ὅπως βούλει , μηδὲν μῆκος ἡμῖν ὑπολο-
γιζόμενος, ώ Σώκρατες, ώς οὐκ ἀπεχθησόμενος.

- XVI. ΣΩ. Καλῶς εἶπες. ἀρξώμεθα ,δέ πως ώδε
ἐπανερωτῶντες.

ΠΡΩ. Πώς;

ΣΩ. Πότερον, cg Πρώταρχε, τὰ ξύμπαντα καὶ τόδε
τὸ καλούμενον ὅλον ἐπιτροπεύειν φῶμεν τὴν τοῦ ἀλόγου
καὶ εἰκῇ δύναμιν καὶ τὸ ὅπῃ ἔτυχεν, ἢ τάναντία καθάπερ
οι πρόσθεν ἡμων ἔλεγον νοῦν καὶ φρόνησίν τινα θαυ-
μαστην συντάττουσαν διακυβερνᾷνς

Ε ΠΡΩ. Οὐδὲν των αὐτων, ώ θαυμάσιε Σώκρατες. ὂ
μεν γὰρ σύ νῦν δη λέγεις, ουδ’ όσιον εἶναί μοι φαίνεται·
τὸ δὲ νοῦν πάντα διακοσμεῖν αύτα φάναι καὶτῆς ὅψεως
τοῦ κόσμου καὶ ἡλίου καὶ σελήνης ’καὶ ἀστέρων καὶ πάσης

