-Τῖς ’ Ἷ-ν-,η w- νζ v *-'=-‚·‚. :nu-‚25 ⁴1³⁸& a- ur 'U . ν· v* ‚⁴ .
'ff &vffi . , ⁴„ γ ι .
. ‚ ΙΙ

125 ΦΑΙΔΡΟΣ. 263

ΦΛΙ. Γελοῖον ἤρου · ἀλλ’ ἃ φῂς ἀκηκοέναι, λέγε.
ΣΩ. Ἤκουσα τοίνυν περὶ Ναύκρατιν τῆς Αἰγύπτου

γενέσθαι ταῖν ἐκεῖ παλαιῶν τινὰ θεῶν, οὗ καὶ τό ὄρνεον
τὸ ἱερόν, ὃ δὴ καλοῦσιν ἶβιν · αὐτῷ δὲ ὄνομα τῷ δαίμονι
εἶναι Θεύθ. τοῦτον δὲ πρῶτον ἀριθμόν τε καὶ λογισμὸν
εὑρεῖν καὶ γεωμετρίαν καὶ ἀστρονομίαν, ἔτι δὲ πεττείας τε D
καὶ κυβείας, καὶ δὴ καὶ γράμματα· βασιλέως δ’ αὖ τότε
ὄντος Αἰγύπτου ὅλης Θαμοῦ περὶ τὴν μεγάλην πόλιν τοῦ
ἅνω τόπου, ἣν οἱ Ἕλληνες Αἰγυπτίας Θήβας καλοῦσι, καὶ
τὸν θεὸν Ἄμμωνα, παρὰ τοῦτον ἐλθών ὁ Θεύθ τὰς τέ-
χνας ἐπέδειξε , καὶ ἔφη δεῖν διαδοθῆναι τοῖς ἄλλοις Αἰγυ-
πτίοις. ὁ δὲ ἤρετο, ἥντινα ἑκάστη ἔχοι ὠφέλειαν, διεξιόντος
δέ, ὅ τι καλῶς ἢ μὴ καλῶς δοκοῖ λέγειν, τὸ μὲν ἔψεγε , τό
δ’ ἐπῄνει. πολλὰ μὲν δὴ περὶ ἑκάστης τῆς τέχνης ἐπ’ ἆμ- Ε
φότερα Θαμοῦν τῷ Θεύθ λέγεται ἀποφήνασθαι, ὃ λόγος
πολύς ἂν εἴη διελθεῖν· ἐπειδὴ δὲ ε’πὶ τοῖς γράμμασιν ἦν,
τοῦτο δέ, ὦ βασιλεῦ, τὸ μάθημα, ἔφη ὁ Θεύθ, σοφωτέρους
Αἰγυπτίους καὶ μνημονικωτέρους παρέξει· μνήμης τε γὰρ
καὶ σοφίας φάρμακον εὑρέθη. ὁ δ’ εἶπεν· ὦ τεχνικωτατε
Θεύθ, ἄλλος μὲν τεκεῖν δυνατὸς τὰ τῆς τέχνης, ἄλλος δὲ
κρῖναι, τίν’ ἔχει μοῖραν βλάβης τε καὶ ω’φελείας τοῖς μέλ-
λουσι χρῆσθαι· καὶ νῦν σύ, πατὴρ ὢν γραμμάτων, δι’ 275
εὔνοιαν τούναντίον εἶπες ἢ δύναται. τοῦτο γὰρ τῶν μα-
θόντων λήθην μὲν ἐν ψυχαῖς παρέξει μνήμης ἀμελετησίᾳ,

v ἅτε διὰ πίστιν γραφῆς ἔξωθεν ὑπ’ ἀλλοτρίων τύπων, οὐκ

³ ἔνδοθεν αὐτοὺς ὑφ’ αὐτῶν ἀναμιμνησκομένους· οὔκουν
μνήμης ἀλλ’ ὑπομνήσεως φάρμακον εὗρες. σοφίας δὲ τοῖς

’ μαθηταῖς δόξαν, οὐκ ἀλήθειαν πορίζεις· πολυήκοοι γάρ
σοι γενόμενοι ἄνευ διδαχῆς πολυγνωμονες εἶναι δόξουσιν,
ἀγνώμονες ὥς ἐπὶ τό πλῆθος ὅντες καὶ χαλεποὶ ξυνεῖναι, Β
δοξόσοφοι γεγονότες ἀντὶ σοφῶν.

