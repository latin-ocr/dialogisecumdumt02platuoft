230 ΠΛΑΤΩΝΟΣ ’ 92

ψασα εἰς τὸ ὂν ὅντως. διὸ δὴ δικαίως μόνη πτεροῦται ἡ
τοῦ φιλοσόφου διάνοια · πρὸς γάρ ἐκείνοις άεί ἐστι μνήμῃ
καταΙ δύναμιν, πρὸς οἷσπερ θεὸς ῶν θεῖός ἐστι. τοῖς δὲ δὴ
τοιούτοις ἀνὴρ ὑπομνήμασιν ὀρθῶς χρώμενος, τελέους
άεὶ τελετάς τελούμενος, τέλεος ὅντως μόνος γίγνεται·
D ἐξιστάμενος δὲ τῶν ἀνθρωπίνων σπουδασμάτων καὶ πρὸς
τῷ θείω γιγνόμενος νουθετεῑται μὲν ὑπὸ τῶν πολλῶν ῶς
παρακινεῖν, ἐνθουσιάζων δὲ λέληθε τοὺς πολλούς.
ΧΧΧ.’Έστι δὴ οὖν δεῦρο ὁ πᾶς ἥκων λόγος περὶ τῆς
τετάρτης μανίας, ἣν ὅταν τὸ τῇδέ τις ὁρῶν κάλλος , τοῦ
ἀληθοῦς άναμιμνησκόμενος, πτερῶταί τε καὶ άναπτερού-
μενος προθυμούμενος ἀναπτέσθαι , ἀδυνατῶν δέ, ὅρνι-
θος δίκην βλέπων ἄνω, τῶν κάτω δὲ άμελῶν, αἰτίαν ἔχει
Ε ῶς μανικῶς διακείμενος ’ ὡς ἄρα αὕτη πασῶν τῶν ἐνθου-
σιάσεων άρίστη τε καὶέξ άρίστων τῷ τε ε”χοντι καὶ τῷ κοι-
νωνοῦντι αὐτῆς γίγνεται, καὶ ὅτι ταύτης μετέχων τῆς μα·
νίαςὸἐρῶν τῶν καλῶν ἐραστής καλεῖται. καθάπερ γὰρ εἴ-
ρηται, πᾶσα μὲν άνθρῶπου ψυχὴ φύσει τεθέαται τὰ ὄντα,
250 ἢ οὐκ ἂν ἦλθεν εἰς τόδε τὸ ζῶον, ἀναμιμνήσκεσθαι δ’ ἐκ
τῶνδε ε’κεῐνα ού ῥᾴδιον ἁπάσῃ, οὔτε ὅσαι βραχέως εἶδον
τότε τάκεῖ, οὔτε αἳ δεῦρο πεσοῦσαι ε’δυστύχησαν, ὥστε
ὑπό τινων ὁμιλιῶν ἐπὶ τὸ ἄδικον τραπόμεναι λήθην ῶν
τότε εἶδον ἱερῶν ἔχειν. ὀλίγαι δη λείπονται, αἷς τὸ τῆς
μνήμης ἱκανῶς πάρεστιν · αὗται δέ, ὅταν τι τῶν ἐκεῖ
ὁμοίωμα ἴδωσιν, ἐκπλήττονται καὶ οὐκέθ’ αὑτῶν γίγνον-
ται, ὃ δ’ ἔστι τὸ πάθος άγνοοῦσι διὰ τὸ μὴ ἱκανῶς διαι-
Β σθάνεσθαι. δικαιοσύνης μὲν οὖν καὶ σωφροσύνης, καὶ
ὅσα ἄλλα τίμια ψυχαῖς , οὐκ ἔνεστι φέγγος οὐδὲν έν τοῖς
τῇδε ὃμοιώμασιν, ἄλλα δι’ ἀμυδρῶν ὀργάνων μόγις αύ- ÷
τῶν καὶ ὀλίγοι ἐπὶ τὰς εἰκόνας ἰόντες θεῶνται τὸ τοῦ
εἰκασθέντος γένος · κάλλος δὲ τότ’ ἦν ἰδεῖν λαμπρόν, ὅτε
σὺν εὐδαίμονι χορῷ μακαρίαν ὄψιν τε καὶθέαν, ἑπόμενοι

