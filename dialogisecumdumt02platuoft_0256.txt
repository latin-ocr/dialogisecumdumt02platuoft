226 HAA 1⁷52 ΝοΣ 33

πάντως θείας εἶναι καὶ μακρᾶς διηγησεως, ᾧ δὲ ἔοικεν,
ἀνθρωπίνης τε καὶ ἐλάττονος· ταύτῃ οὐν λέγωμεν. ἐοικέ-
τω δὴ ξυμφύτω δυνάμει ὑποπτέρου ζεύγους τε καὶ ἡνιό-
χου. θεῶν μὲν οὖν ἵπποι τε καὶ ἡνίοχοι πάντες αὐτοί τε

Β ἀγαθοὶ καὶ ἐξ ἀγαθῶν, τὸ δὲ τῶν ἄλλων μέμικται· καὶ
πρῶτον μὲν ἡμῶν ὁ ἅρχων ξυνωρίδος ἡνιοχεῖ, εἶτα τῶν
ἵππων ὁ μὲν αύτῷ καλός τε καὶ ἀγαθὸς καὶ ἐκ τοιούτων,
ὁ δὲ ἐξ ἐναντίων τε καὶ ἐναντίος · χαλεπὴ δὴ καὶ δύσκολος
ἐξ ἀνάγκης ἡπερὶ ἡμᾶς ἡνιόχησις. πῇ δὴ οὖν θνητὸν καὶ
ἀθάνατον ζῶον ἐκλήθη, πειρατέον εἰπεῖν. πᾶσα ἡ ψυχὴ
παντὸς ἐπιμελεῖται τοῦ ἀψύχου, πάντα δὲ οὐρανὸν περι-
πολεῖ, ἄλλοτ’ ἐν ἄλλοις εἴδεσι γιγνομένη · τελέα μὲν οὖν

C οὖσα καὶ ἐπτερωμένη μετεωροπορεῖ τε καὶ πάντα τὸν κό-
σμον διοικεῖ· ἡ δὲ πτερορρυήσασα φέρεται, ἕως ἀν στερεοῦ
τινὸς ἀντιλάβηται, οὗ κατοικισθεῖσα, σῶμα γήϊνον λα- ,
βοῦσα, αὐτὸ αὑτὸ δοκοῦν κινεῖν διὰ τὴν ἐκείνης δύναμιν,
ζῶον τὸ ξύμπαν ἐκλήθη , ψυχὴ καὶ σῶμα παγέν, θνητόν
τ’ ἔσχεν ἐπωνυμίαν · ἀθάνατον δὲ οὐδ’ ἐξ ἑνὸς λόγου λε-
λογισμένου, ἀλλὰ πλάττομεν οὔτε ἰδόντες οὔτε ἱκανῶς

D νοήσαντες θεόν, ἀθάνατόν τι ζῶον, ἔχον μὲν ψυχήν, ἔχον
δὲ σῶμα, τὸν ἀεὶ δὲ χρόνον ταῦτα ξυμπεφυκότα. ἀλλὰ
ταῦτα μὲν δή, ὅπῃ τῷ θεῷ φίλον, ταύτῃ ἐχέτω τε καὶ λε-
γέσθω· τὴν δ’ αἰτίαν τῆς των πτερων ἀποβολῆς , δι’ ἣν
ψυχῆς ἀπορρεῖ, λάβωμεν. ἔστι δέ τις τοιάδε.

XXVI. Πέφυκεν ἡ πτεροῦ δύναμις τὸ ἐμβριθὲς
άγειν ἅνω μετεωρίζουσα, ᾐ τὸ των θεων γένος οἰκεῖ· κε-
κοινωνηκε δέ πῃ μάλιστα των περὶ τὸ σωμα τοῦ θείου “

Ε [ψυχή]. τὸ δὲ θεῖον καλόν, σοφόν, ἀγαθόν, καὶ πᾶν ὅ τι Ι
τοιοῦτον· τούτοις δὴ τρέφεταί τε καὶ αὔξεται μάλιστά γε
τὸ τῆς ψυχῆς πτέρωμα, αἰσχρῷ δὲ καὶ κακῷ καὶ τοῖς ἐναν-
τίοις φθίνει τε καὶ διόλλυται. ὃ μὲν δὴ μέγας ἡγεμών ἐν
οὐρανῷ Ζεύς, ἐλαύνων πτηνὸν ἅρμα, πρῶτος πορεύεται, .

