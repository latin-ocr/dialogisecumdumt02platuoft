ΦΙΛΗΒΟΣ. 135

λόγος, καὶ ἐν ταῖς ἡδοναῖς ταῖς περὶ τάφροδίσια, αἳ δὴ
μέγισται δοκοῦσιν εἶναι , καὶ τὰ ἐπιορκεῖν συγγνώμην εἴ-
ληφε παρὰ θεῶν , ως καθάπερ παίδων των ἡδονων νοῦν
οὐδὲ τόν ὀλίγιστον κεκτημένων· νοῦς δε ἤτοι ταύτὸν 1)
καὶ ἀλήθειά ἐστιν ἢ πάντων ὁμοιότατόν τε καὶ ἀληθέ-
στατον.

ΣΩ. Οὐκοῦν τὸ μετὰ τοῦτο τὴν μετριότητα ὡσαύ-
τως σκέψαι, πότερον ἡδονὴ φρονήσεωςῆ φρόνησις ἡδο-
νῆς πλείω κέκτηται,

ΠΡΩ. Εῦσκεπτόν γε καὶ ταύτην σκέψιν προβέβλη-
κας. οἶμαι γὰρ ἡδονῆς μὲν καὶ περιχαρείας οὐδὲν τῶν ὅν-

‚⁵ των πεφυκὸς ἀμετρότερον εὑρεῖν ἄν τινα , νοῦ δὲ καὶ ἐπι-
3 στήμης ἑμμετρότερον οὐδ’ ἂν ἕν ποτε.

ΣΩ. Καλῶς εἴρηκας. ὅμως δ’ ἔτι λέγε τὸ τρίτον. Ε

ἰ, νοῦς ἡμῖν κάλλους μετείληφε πλεῖον η’ τὸ τῆς ἡδονῆς γέ-

νος, ωστε εἶναι καλλίω νοῦν ἡδονῆς, ἡ τούναντίον· ,

Hm. Ap’ οὖν φρόνησιν μεν καὶ νοῦν, ω Σώκρα-
τες, οὐδεὶς πώποτε οὔθ’ ῦπαρ οὔτ’ ὄναρ αἰσχρὸν οὔτε
εἶδεν οὔτε ἐπενόησεν οὐδαμῃ οὐδαμῶς οὔτε γιγνόμενον
οὔτε ὄντα οὔτε ἐσόμενον;

ΣΩ. Ὀρθῶς.

ΠΡΩ. Ἡδονάς δέ γέ που , καὶ ταῦτα σχεδὸν τας με·
γίστας, ὅταν ἴδωμεν ἡδόμενον ὁντινοῦν, ἢ τό γελοῖον
ἐπ’ αὐταῖς ἦ τό πάντων αἴσχιστον ἑπόμενον ὁρῶντες αὐ· 66
τοί τε αἰσχυνόμεθα καὶ ἀφανίζοντες κρύπτομεν 6' τι μα’·
λιστα, νυκτὶ παντα τοὶ τοιαῦτα διδόντες, ως φῶς οὐ δέον
ορᾳν αὐτοὶ.

ΣΩ. Πάντῃ δὴ φήσεις, ὦ Πρώταρχε, ὑπό τε ἄγγε’-

ζ λων πέμπων καὶ παροῦσι φράζων, ως ἡδονὴ κτῆμα οὐκ
,- ἔστι πρῶτον οὐδ’ αὖ δεύτερον, ἄλλα πρωτον μέν πῃ περὶ
:- μέτρον καὶ τὸ μέτριον καὶ καίριον, καὶ παντα ὁπόσα χρη

0
ἵ

4

τοιαῦτα νομίζειν, τήν ἀΐδιον εἰρῆσθαι φύσιν.

