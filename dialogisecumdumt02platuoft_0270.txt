240 ΠΛΑ ΤΩΝΟΣ 102

Ε τοῦ μακροῦ ἀγκῶνος τοῦ κατὰ Νεῖλον ἐκλήθη· καὶ πρὸς
τῷ άγκῶνι λανθάνει σε, ὅτι οἰ μέγιστον φρονοῦντες τῶν
πολιτικῶν μάλιστα ἐρῶσι λογογραφίας τε καὶ καταλείψεως
συγγραμμάτων, οἵ γε καὶ ἐπειδάν τινα γράφωσι λόγον,
οὕτως ἀγαπῶσι τοῦς ἐπαινέτας , ω’στε προσπαραγράφουσι
πρώτους , οἳ αν ἑκασταχοῦ ἐπαινῶσιν αὐτούς.

ΦΑΙ. Πῶς λέγεις τοῦτο; ου ’γὰρ μανθάνω.

⁸258 ΣΩ. Οὐ μανθάνεις ὅτι ἐν ἀρχῇ ἀνδρὸς πολιτικοῦ
συγγράμματι πρῶτος ὁ ἐπαινέτης γέγραπται.

ΦΑΙ. Πῶς;

ΣΩ. ’Έδοξέ πού φησι τῇ βουλῇ ἦ τῷ δήμῳ ἦ ἀμφο-
τέροις, καὶ ὃς εἷπε, τὸν αὑτὸν δὴ λέγων μάλα σεμνῶς καὶ
ἐγκωμιάζων ὁ συγγραφεύς, ἔπειτα λέγει δὴ μετὰ τοῦτο,
ἐπιδεικνύμενος τοῖς ἐπαινέταις τὴν ἑαυτοῦ σοφίαν, ἐνίοτε
πάνυ μακρὸν ποιησάμενος σύγγραμμα · ἤ σοι ἄλλο τι φαί-

B νεται τὸ τοιοῦτον ἢ λόγος συγγεγραμμένος;

ΦΑΙ. Οὐκ ἔμοιγε.

ΣΩ. Οὐκοῦν ἐὰν μὲν οὗτος ἐμμένῃ, γεγηθώς ἀπέρ-
χεται ἐκ τοῦ θεάτρου ὁ ποιητής · ἐὰν δὲ ἐξαλιφῇ καὶ ἄμοι-ν
ρος γένηται λογογραφίας τε καὶ τοῦ ἄξιος εἶναι συγγραρ
φειν, πενθεῖ αὐτός τε καὶ οἱ ἑταῖροι.

ΦΑΙ. Καὶ μάλα.

ΣΩ. Δῆλόν γε ὅτι οὐχ ὡς ὑπερφρονοῦντες τοῦ ἐπι-
τηδεύματος, ἀλλ’ ῶς τεθαυμακότες.

ΦΑΙ. Πάνυ μὲν οὖν.

ΣΩ. Τί δέ; ὅταν ἱκανὸς γένηται ῥήτωρ ἢ βασιλευς

c ὥστε λαβὼν τὴν Λυκούργου ἢ Σόλωνος ἦ Δαρείου δύνα-
μιν ἀθάνατος γενέσθαι λογογράφος ἐν πόλει, ἆρ’ οὐκ
ἰσόθεον ἡγεῖται αὐτός τε αὑτὸν ἔτι ζῶν, καὶ οἱ ἔπειτα γι-
γνόμενοι ταῦτα ταῦτα περὶ αὐτοῦ νομίζουσι, θεώμενοι
αὐτοῦ τὰ συγγράμματα;

ΦΑΙ. Καὶ μάλα.

 

