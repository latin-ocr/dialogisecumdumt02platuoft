204 ΠΛΑΤΩΝΟΣ 66

ὅπως δύναμαι λέγειν · ὥς μοι δοκεῖς σὺ οὐδαμῶς με ἁφή-
σειν, πρὶν ἂν εἰπω ἁμοῖς γε’ πως.

Σῼ. Πάνυ γάρ σοι ἀληθῆ δοκῶ.

D 111. ΦΑΙ. Οὑτωσὶ τοίνυν ποιήσω. τῷ ὄντι γάρ, ὠ
Σώκρατες, παντὸς μᾶλλον τά γε ῥήματα οὐκ ἐξέμαθον·
τὴν μέντοι διάνοιαν σχεδὸν ἁπάντων, οἷς ἔφη διαφέρειν
τὰ τοῦ ἐρῶντος ἢ τὰ τοῦ μή, ἐν κεφαλαίοις ἐφεξῆς δίειμι,
ἀρξάμενος ἀπὸ τοῦ πρώτου.

ΣΩ. Δείξας γε πρῶτον, ὦ φιλότης, τί ἄρα ἐν τῇ
ἀριστερᾷ ἔχεις ὑπὸ τῷ ίματίῳ. τοπάζω γάρ σε ἔχειν τὸν
λόγον αὐτόν. εἰ δὲ τοῦτό ἐστιν, οὑτωσὶ διανοοῦ περὶ

Ε ἐμοῦ, ὡς ἐγώ σε πάνυ μὲν φιλῶ , παρόντος δὲ καὶ Λυσίου
ἐμαυτόν σοι ἐμμελετᾷν παρέχειν οὐ πάνυ δέδοκται. ἀλλ’
ἴθι , δείκνυε.

ΦΑΙ. Παῦε. ἐκκέκρουκάς με ἐλπίδος, ὦ Σώκρατες,
ἣν εἶχον ἐν σοὶ ὡς ἐγγυμνασάμενος. ἀλλὰ ποῦ δὴ βούλει
καθιζόμενοι ἀναγνῶμεν;

229 ΣΩ. Δεῦρ’ ἐκτραπόμενοι κατὰ τὸν Ἰλισσόν ἴωμεν,
εἶτα ὅπου ὄὶν δόξῃ ἐν ἡσυχίᾳ καθιζησόμεθα.

ΦΑΙ. Εἰς καιρόν, ὡς ἔοικεν, ἀνυπόδητος ὢν ἔτυ-
χον· σύ μὲν γὰρ δὴ ἀεί. ῥᾷστον οῦν ἡμῖν κατὰ τὸ ὑδά-
τιον βρέχουσι τοὺς πόδας ἰέναι, καὶ οὐκ ἀηδές, ἄλλως τε
καὶ τήνδε τὴν ὥραν τοῦ ἔτους τε καὶ τῆς ἡμέρας,

Σῼ. Πρόαγε δή, καὶ σκόπει ἅμα ὅπου καθιζησό-
μεθα.

ΦΑΙ. Ὁρᾷς οὖν ἐκείνην τὴν ὑψηλοτάτην πλάτανον;

Σῼι. Τί μήν,

B ΦΑΙ. Ἐκεῖ σκιά τ’ ἐστὶ καὶ πνεῦμα μέτριον, καὶ πόα
καθίζεσθαι ἦ ἂν βουλοίμεθα κατακλιθῆναι.

ΣΩ. Προάγοις ἄν.

ΦΑΙ. Εἰπέ μοι, ὦ Σώκρατες, οὐκ ἐνθένδε μέντοι

2]
Ξ
ξ

 

