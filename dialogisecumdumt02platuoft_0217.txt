ἱ,

·ι.(’“-· ” ⁸
.

49 ΣΥΜΠΟΣΙΟΝ. 187

ναι πάντα ἄνδρα τὸν Ἔρωτα τιμᾷν, καὶ αὐτὸς τιμῶ τὰ
ἐρωτικὰ καὶ διαφερόντως ἀσκῶ , καὶ τοῖς ἄλλοις παρακε-
λεύομαι, καὶ νῦν τε καὶ ἀεὶ ἐγκωμιάζω τὴν δύναμιν καὶ
ἀνδρείαν τοῦ Ἔρωτος καθ’ ὅσον οἶός τ’ εἰμί. τοῦτον οὖν C ¹
τὸν λόγον, ῶ Φαῖδρε, εί μὲν βούλει, ὡς ἐγκώμιον εἰς
Ἔρωτα νόμισον εἰρῆσθαι, εἰ δέ, ὅ τι καὶ ὅπῃ χαίρεις ὀνο-
μάζων , τοῦτο ὀνόμαζε.

ΧΧΧ. Εἰπόντος δὲ ταῦτα τοῦ Σωκράτους τοὺς μὲν
ἐπαινεῖν, τὸν δὲ Ἀριστοφάνη λέγειν τι ἐπιχειρεῖν, ὅτι
ἐμνήσθη αὐτοῦ λέγων ὁ Σωκράτης περὶ τοῦ λόγου· καὶ
ἐξαίφνης τὴν αὔλιον θύραν κρουομένην πολύν ψόγον πα-
ρασχεῖν ὡς κωμαστῶν, καὶ αὐλητρίδος φωνὴν άκούειν.
τὸν οὖν Ἀγάθωνα, A, .ιδες, φάναι , οὐ σκέψεσθε; καὶ ἐὰν D
μέν τις τῶν ἐπιτηδείων ᾗ , καλεῖτε · εἰ δὲ μή, λέγετε ὅτι ού
πίνομεν, ἀλλά ἀναπαυόμεθα ἤδη. καὶ ού πολὺ ὕστερον
Ἀλκιβιάδου τὴν φωνὴν ἀκούειν ἐν τῇ αὐλῇ σφόδρα με·
θύοντος καὶ μέγα βοῶντος , ἐρωτῶντος ὅπου Ἀγάθων καὶ
κελεύοντος ι’ἱγειν παρ’ Ἀγάθωνα. ἄγειν οὖν αύτὸν παρὰ
σφᾶς τήν τε αὐλητρίδα ὑπολαβοῦσαν καὶ ἄλλους τινάς
τῶν ἀκολούθων, καὶ ἐπιστῆναι ἐπὶ τὰς θύρας ἐστεφανω-
μένον αύτόν κιττοῦ τέ τινι στεφάνῳ δασεῖ καὶ ἴων, καὶ Ε
ταινίας ἔχοντα ἐπὶ τῆς κεφαλῆς πάνυ πολλάς , καὶ εἰπεῖν ·
Ἀνδρες, χαίρετε · μεθύοντα ἄνδρα πάνυ σφόδρα δέξεσθε
συμπότην, ἦ ἀπίωμεν ἀναδήσαντες μόνον Ἀγάθωνα, ἐφ’
ᾦπερ ἤλθομεν; ἐγὼ γάρ τοι , φάναι, χθὲς μὲν οὐχ οἷός τ’
ἐγενόμην ἀφικέσθαι , νῦν δὲ ἥκω ἐπὶ τῇ κεφαλῇ ἔχων τὰς
ταινίας, ἵνα ἀπὸ τῆς ἐμῆς κεφαλῆς τὴν τοῦ σοφωτάτου
καὶ καλλίστου κεφαλὴν ἀνειπὼν οὑτωσὶ ἀναδήσω. ἀρα
καταγελάσεσθέ μου ῶς μεθύοντος; ἐγώ δέ, κάν ὑμεῖς γε-
λᾶτε, ὅμως εὖ οἶδ ’ ὅτι ἀληθῆ λέγω. ἀλλά μοι λέγετε αύτό- 213
θεν, ἐπὶ ῥητοῖς εἰσίω ἦ μή; συμπίεσθε ἢ οὔ; πάντας οὖν
ἀναθορυβῆσαι καὶ κελεύειν εἰσιέναι καὶ κατακλίνεσθαι,

